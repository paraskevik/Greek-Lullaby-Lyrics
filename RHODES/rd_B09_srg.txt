Κοιμήσου, γιε μου, να θραφείς, κοιμού να μεγαλώσεις
να κάμεις κλώνους και κλωνιά στον κόσμο να ξαπλώσεις.
Κοιμήσου συ και πρέπει σου της Ρόδος το φανάρι
και του Μοριά το φλάμπουρο γιατί σαι παλικάρι.
Κοιμήσου και παράγγειλα κούνια μαλαματένη
και πάπλωμα μεταξωτό και στρώσην ασημένη.
Νάνι του Μάη τ’ οπωρικό, τ' Αούστου το σταφύλι
να το ζηλεύουν οι οχτροί να τ' αγαπούν οι φίλοι.
Κοιμήσου με τη ζάχαρη και ξύπνα με το μέλι
και λούσου με τ’ ανθόνερο που λούνουντ' οι αγγέλοι.
Ρόδα και τριαντάφυλλα και σεις βασιλικοί μου
κοιμίστε το παιδάκι μου οπού 'ναι η ζωή μου.
