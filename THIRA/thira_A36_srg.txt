Να το κοιμίσω θέλω γω το ρόδο τ’ ανθισμένο

τ' Αη-Γιωργιού το θυμιατό το παραχρυσωμένο.

Να το κοιμήσω θέλω γω της λεμονιάς το φύλλο

Το ρόδο το μαγιάτικο και της μηλιάς το μήλο.

Να το κοιμήσω ζάχαρη, να το ποτίσω μέλι

να Το ποτίσω και νερό που πίνουν οι αγγέλοι.

Σαν κοιμηθείς, καμάρι μου, κοιμούνται τα πουλάκια

κοιμούνται όλες οἱ πέρδικες και τα χελιδονάκια.

Κοιμήσου, που σαν κοιμηθείς, χαρίζω σου την Πόλη

χαρίζω σου και τα κλειδιά να μπεις σε περιβόλι

να κόψεις μήλα ρόδινα, να πιείς νερό δροσάτο,

να πέσεις και να κοιμηθείς σε μια μηλιά 'πο κάτω.

Κοιμάται ο ήλιος στα βουνά, πάνω στα κορφοβούνια

Κοιμάται το παιδάκι μου στην αργυρή του κούνια.

