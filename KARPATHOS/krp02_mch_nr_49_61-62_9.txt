Κ’ εγώ το Μιχαλάκη μου, ωσά θα το παντρέψω, 
στη Κάσο κ’ εις την Έλυμπο, κάλεσμα θε να πέψω, 
να ’ρτει της μάνας του η γενιά, τ’ αφέντη τ’ οι κουμπάροι, 
και του τατά του οι δικοί, ούλοι μικροί μεγάλοι· 
να φέρου τ’ άργανα της Χιός και τα βιολιά της Μπόλης, 
να φέρου και τραγουδιστή, απού το Σαλονίκι, 
να τραγουδού του γιόκα μου, τα παίνια του να λέγου, 
που ’ναι που τις εφτά γενιές, τις βασιλογραμμένες, 
απού τις έχ’ ο έρωτας μεσ’ το χαρτί γραμμένες. 
Νάνι τ’ Απρίλη το κλαδί, τ’ Αγούστου το σταφύλι, 
του Μάη το τριαντάφυλλο, το μοσκομυρισμένο· 
π’ ούλους τις μήνες κρύβγεται στης ακαθιάς τη ρίζα, 
το Μάη φανερώνεται στου βασιλιού το χέρι.   