Κοιμήσου, γιέ μου, καλογιέ, όμορφε διωματάρη, 
για να γληγοροκοιμηθείς και για ν ’ αργοξυπνήσεις, 
να μεγαλώσεις, να γενείς μεγάλο παλικάρι, 
να κτενιστείς, να διαρμιστείς, να στολιστείς, ν’ αλλάξεις, 
ν’ αρματωθείς με το σπαθί, με τ’ αργυρό κοντάρι,
να καλλικέψεις τ ’ άλογο που περπατεί και δρέμει,
με τα σελλοχαλίναρα τα χρυσοκεντημένα,
με τ’ ασημένια πέταλα και με τα φταρμιστήρια,
που στέκει και χιλιμιντρά στο πέργερο δεμένο.
Να πάγεις εις τον πόλεμο, να λιοντοπολεμήσεις,
μ ‘ούλους σου τους ακράνηδες, μ ’ ούλους τους στρατολάτες
κι εις όποιο πόλεμο βρεθείς, να βγεις κεφαλιωμένος,
να πάρεις χάρες και χαρές, χώρες, χωριά και κάστρα,
να βρεις και κόρην όμορφη, του ρήγα θυγατέρα,
vα 'ν’ από ακριβή γενιά κι από μεγάλο σπίτι,
να χει πύργους με μ'λαμα και πύργους με λογάρι
και βάγες με τα ρεπαντιά να σε παρακρατούσι,
να φτεροριπιδίζουσι τη ν'χτα σαν κοιμάσαι.