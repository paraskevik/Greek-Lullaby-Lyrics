Τσοιμήσου, παλικάρι μου, τσοιμήσου, κάμε νάνι, 
με τον αφέντη το Χριστό τσαι με τον Αϊ-Γιάννη. 
Ως σ' ααπώ να σε χαρώ τσ' ως θέλω να μου ζήσεις 
τσ' ως σ' έχω μέσα στηκ καρδιά να μου πολυχρονίσεις. 
Αντρέα, πλούσιο να σε 'ώ, ως πεθυμώ τσαι θέλω,
τσαι να σε 'ώ πρωθυπουργό ωτσά το Βενιζέλο. 
Τσαι τηκ Κωνσταντινόπολη, γιε μου, να κατορτώσεις, 
απού τα χέρια τωτ Τουρκώ να την ελευτερώσεις. 
Να πας με το Ελλενικό, με το σπαθί στο χέρι 
τσαι να περάσεις τα Στενά μέρα το μεσημέρι.
Να τα περάσεις τα Στενά, να μπεις μέσα στη Μπόλη, 
τσα θα φανείς, Αντρέα μου, να σε θαμάξουν όλοι. 
Να πάρεις το φουσάτοσ σου μες στην Αγια-Σοφία, 
να πάρεις ψάρτη τσαι παπά, να κάμεις λειτουργία.