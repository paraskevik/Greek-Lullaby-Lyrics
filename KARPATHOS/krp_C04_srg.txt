Κοιμήσου, αγγονάκι μου, κλείσε τα βλέφαρά σου
και ἢ γιαγιά σου ξαγρυπνά εις τα προσκέφαλά σου.
Κοιμήσου, αγάπη μου γλυκιά, μες στ' αργυρό βαβάλι,
κι εγώ θα στέκομ’ άγρυπνη στ’ άσπρο σου προσκεφάλι.
Κοιμού, που σαν χαμογελάς ο ήλιος ανατέλλει,
κι αν κλάψουν τα ματάκια σου, πάει και βασιλεύει.
Κοιμήσου, το κοράκι μου, που να το δω μεγάλη,
στη μέση μες στην εκκλησιά με νυφικό στεφάνι.
Κοιμήσου λουλουδάκι μου, βλαστέ της κρεβατίνας
και πορτοκάλι της Συριάς και μήλο της Αθήνας.
Κοιμήσου, αυγατημένη μου, βουλή των αφεντάδω
κι ἀλεσιδάκιν αργυρόν των νιων πραματευτάδων.
Να χα σαπούνι από τη Χιο, να είχα και πεσκίρι
για να λουστεί η αγγόνη μου νυφούλα σαν θα γίνει.
Εμέναν η αγγονούλα μου άρχοντα θε να πάρει
Κι ο ήλιος κι ο αυγερινός θα μπουν πρωτοκουμπάροι.
Εμέν’ η αγγονούλα μου εἰν’ ουρανός με τ' άστρα,
Αγιά Σοφιά με τον κουμπέ κι η Πόλη με τα κάστρα.
