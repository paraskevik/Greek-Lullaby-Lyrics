Κοιμήσου αστρί, κοιμήσου αυγή
Κοιμήσου νιο φεγγάρι.
Κοιμήσου που να σε χαρεί ο νιός που θα σε πάρει.

Κοιμήσου και σου πλέκουν
Το πάπλωμα στην Πόλη
Και σου το αποτελειώνουν
σαράντα δυο μαστόροι.

Κοιμήσου και παράγγειλα
στην Πόλη τα προικιά σου
στη Βενετιά τα ρούχα σου
και τα διαμαντικά σου

Κοιμήσου και παράγγειλα
παπούτσια στον τσαγκάρη
να σου τα κάμει κόκκινα
με το μαργαριτάρι.
