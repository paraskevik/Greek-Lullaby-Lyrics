Ο ύπνος το παρακαλεί και κείνο δεν κοιμάται, 
έχει τα μάτια τ’ ανοιχτά και μου παραπονάται· 
Ο ύπνος στα ματάκια του και η γειά στην κεφαλή του 
και η Παναγίτσα κι ο Χριστός να είναι πάντα μαζί του. 
Ο ύπνος το παρακαλεί και κείνο δεν κοιμάται· 
πα να το στείλω στο σχολειό και μου παραπονάται. 
Δάσκαλε, το παιδάκι μου να μη μου το μαλώνεις, 
τ’ είναι μικρό, τ’ είναι ξανθό, τ’ είναι και χαϊδεμένο 
και το ’χουν και η αρχόντισσες στο γάμο καλεσμένο.           
