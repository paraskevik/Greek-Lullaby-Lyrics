Έλα, ύπνε, πάρε μου το
και μεγάλο δώσε μου το,
έλα, ύπνε, από τη Χιο
κι αποκοίμα μου το γιο,
έλα, ύπνε, από την Πάτρα
κι αποκοίμα μου την πάπια.
Το παιδί μου το μικρό
ρίχ το στο βασιλικό
και την τσιούπα* τη ρονφιάνα
πέτα τη στη μαντζουράνα.
Το δικό μου το παιδί
είναι χάσικο* ψωμί
της γειτόνισσας ο γιος
είναι κριθαροχυλός.
Το παιδάκι μου το ρένιο*
και το μαργαριταρένιο,
το παιδί μου κι ένας άλλος
κι ένας άνθρωπος μεγάλος,
ολοι το παινεύουνε,
μου το προξενεύουνε.
Του παιδάκου μου το γάμο
νια* Λαμπρή θα τόνε κάνω,
να καλέσω νιους και γέρους,
καλογριές και καλογέρους,
να καλέσω και να πάρω
και το βασιλιά κουμπάρο.
