Κοιμήσου, βέργα μάλαμα, κοιμήσου, βέργ’ ασήμι, 
όπου σε στέλν’ ο βασιλιάς πεσχέσι του βεζύρη· 
κοιμήσου που σου ράβγουνε τα ρούχα σου στην Πόλη, 
και σου τ’ αποτελειώνουνε σαράντα δυό μαστόροι· 
ο ένας βάνει μάλαμα κι ο άλλος το μετάξι 
και οι άλλ’ οι αποδέλοιποι τον ουρανό με τ’ άστρι. 
Κοιμήσου, χαϊδεμένο μου, κ’ εγώ θελα να σου κάνω 
μαλαματένια κάμαρη και μέσα να σε βάνω· 
βάνω στις πόρτες μάλαμα στα παραθύρι’ ασήμι, 
στην εδική σου κάμαρη διαμάντια και ζαφείρι. 
Κοιμήσ’ ανθέ της λημονιάς, κλαδί της μαντσιουράνας, 
γαρόφαλλο της Βενετιάς, τριαντάφυλλο της Σπάνιας· 
και κοιμάται το μικράκι, 
τ’ ασημένιο σφυριχτράκι.      
