Κοιμήσ’ άστρι, κοιμήσ’ αυγή, κοιμήσου νιό φεγγάρι, 
κοιμήσου που να σε χαρεί ο νιός που θα σε πάρει· 
κοιμήσου που παράγγελα στην Πόλη τα χρυσά σου, 
στη Βενετιά τα ρούχα σου και τα διαμαντικά σου· 
κοιμήσου που σου ράβουνε το πάπλωμα ’ς την Πόλη, 
και σου το τελειώνουνε σαράντα δυό μαστόροι· 
στη μέση βάνουν τον αητό, στην άκρη το παγόνι, 
να είν’ του ρήγα το παιδί, του βασιλιά τ’ αγγόνι· 
κοιμήσου και παράγγελα παπούτσια ’ς τον τσαγκάρη, 
να σου τα κάνει κόκκινα με το μαργαριτάρι· 
κοιμήσου μες στην κούνια σου και στα παχιά πανιά σου 
η Παναγιά η δέσποινα να είναι συντροφιά σου. 
Και κοιμάται μες στην κούνια, 
που ειν’ αυγερινός και η πούλια· 
νάνι το κορίτσι μου  
και το σκολαρίτσι μου. 
Παλαμάκια, μη βροντάτε 
γιατ’ η κόρη μου κοιμάται.   
