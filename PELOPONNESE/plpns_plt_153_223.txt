Κοιμήσου αστρί, κοιμήσου αυγή, κοιμήσου νιό φεγγάρι, 
κοιμήσου που θα σε χαρεί ο νιός που θα σε πάρει. 
Κοιμήσου, που παράγγειλα στην Πόλη τα χρυσά σου, 
στη Βενετιά τα ρούχα σου και τα διαμαντικά σου. 
Κοιμήσου που σου ράβουνε το πάπλωμα στην Πόλη, 
και σου το τελειώνουνε σαρανταδυό μαστόροι· 
στη μέση βάνουν τον αετό, στην άκρη το παγόνι. 
Νάνι του ρήγα το παιδί, του βασιλιά τ’ αγγόνι. 
Κοιμήσου, και παράγγειλα παπούτσια στον τσαγκάρη, 
να σου τα κάνει κόκκινα με το μαργαριτάρι. 
Κοιμήσου μες στην κούνια σου και στα παχιά πανιά σου, 
κι η Παναγιά η Δέσποινα να είναι συντροφιά σου.  

