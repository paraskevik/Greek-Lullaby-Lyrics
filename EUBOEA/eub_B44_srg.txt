Κοιμήσου, χαϊδεμένο μου, κι η μοίρα σου δουλεύει
και σέν' ἡ μητερούλα σου σαν πρίγκηπα νταντεύει.
Έλα, ύπνε πάρε το
και στην Αθήνα βγάλε το.
Έλα ύπνε κι απνοή
να μου κοιμήσεις το παιδί.
Ένα δύο, ένα δύο
που θα πάει στο καφενείο
θα φουμάρει το τσιγάρο
το να πόδι πάνω στ' άλλο.
Κοιμάται το παιδάκι μου και πώς θα το ξυπνήσω;
Θα πάρω διαμαντόπετρες να το πετροβολήσω.
Νάτο το παιδί μου νάτο
στην αμυγδαλιά ΄πο κάτω.
Κάνε νάνι μορφονιέ μου
και καλέ μοναχογιέ μου.

