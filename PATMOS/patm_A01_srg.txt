Έλα, ύπνε μου, πάρε το και πάλι φέρε μού το’

μη μου το φέρεις άσκημο, μη μου το φέρεις μαύρο,

φέρε το μήλο κόκκινο κι απίδι μυρωδάτο.

Έλα, ύπνε μου, πάρε το και πάλι φέρε μού το

μικρό μικρό σου το δωκα, μεγάλο φέρε μού το.

Έλα, ύπνε μου, πάρε το και παν' το στους μπαξέδες

και γέμισε τους κόρφους του ζιμπούλια, μενεξέδες.

Έλα, ύπνε μου, πάρε το στα κάτω περιβόλια

και γέμισε την κούνια του τριαντάφυλλα και ρόδα.

Ύπνε μου, καλοΰπνε μου και καλοκοιμιστή μου

και καλοκοίμισέ μου το και μένα το παιδί μου.

