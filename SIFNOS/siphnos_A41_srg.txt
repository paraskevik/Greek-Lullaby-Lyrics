Νάνι, νάνι, νάνι, νάνι
κι όπου το πονεί να γιάνει
Αν πονεί και στην κοιλίτσα
γιάνε μου το Παναγίτσα
αν πονεί και στο στομάχι
γιάνε μου το Ταξιάρχη
κι αν πονεί και στο κεφάλι
γιάνε μου το Άη-Γιάννη.
Ύπνε μου στα ματάκια σου
και γεια μου στο κορμί σου
κι η Παναγιά η Χρυσοπηγή
να’ ναι πάντα μαζί σου.

Έλα, ύπνε, έλα γεια,
Έλα, κυρά μου Παναγιά.

Κοιμήσου χάδι του χαδιού
πέτρα του μαργαριταριού
νάνι, νάνι το μωρό μου
το χρυσό διαμαντικό μου.
Νάνι, νάνι και νανά
μαύρος αράπακλος περνά
και παίρνει όλα τα κακά
τα παιδά τα ξυπνητά.

Έλα ύπνε και παρέ το
Παναγιά βοήθησέ το.

Ω, ποταμέ μου, πλύνε τα
κι ήλιε μου στέγνωσέ τα
και συ, κυρά μου Παναγιά
κάτσε και δίπλωσέ τα.
Παναγιά μου βλέπε μου το
και μεγάλο κάνε μου το
να το δω να μεγαλώσει
και παράδες να μου δώσει.

Κοίμησέ το Παναγιά μου
Το παιδί που χω μπροστά μου.
