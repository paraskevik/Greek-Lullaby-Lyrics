 Ύπνε μου, κι επάρε μου το, κι άμε το στα περβόλια,
 και την ποδιά του γέμισε τριαντάφυλλα και ρόδα.
 Τα ρόδα να ’ν’ της μάνας του, τα μήλα του κυρού του,
 και τ’ άσπρα τριαντάφυλλα να ’ναι του σαντουλού του.
 Ο ύπνος τρέφει τα μωρά κι ο κάμπος τα βοσκάρια,
 κι εμένα το παιδάκι μου το τρέφουνε τα χάδια.
 Ο ύπνος μου στα μάτια σου κι η υγειά στην κεφαλή σου,
 κι η αγρυπνιά στον κύρη σου, να κάμει το προικί σου.
 Κοιμήσου, και στον γάμο σου, στ’ αρραβωνιάσματά σου,
 θ’ ανοίξουν ρόδα και ανθοί μέσα στην κάμαρά σου.
 Τα χιόνια αλεύρια θα γενούν και τα βουνά δαμάλια
 κι η θάλασσα γλυκό κρασί να πιουν τα παλικάρια