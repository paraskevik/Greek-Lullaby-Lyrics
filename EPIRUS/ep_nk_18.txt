 Να μου το πάρεις, Ύπνε μου, τρεις βίγλες θα του βάλω,
 τρεις βίγλες, τρεις βιγλάτορες, κι οι τρεις αντρειωμένοι.
 Βάλλω τον Ήλιο στα βουνά, τον αετό στους κάμπους,
 τον κυρ-Βοριά τον δροσερό ανάμεσα πελάγου.
 Ο Ήλιος εβασίλεψεν, ο αϊτός αποκοιμήθη,
 κι ο κυρ-Βοριάς ο δροσερός στης μάνας του πηγαίνει.
 «Γιε μ’, πού ’σουν χτες, πού ’σουν προχτές, πού ’σουν την άλλη νύχτα;
 Μήνα με τ’ άστρι μάλωνες, μήνα με το φεγγάρι,
 μήνα με τον αυγερινό, που ’μαστε αγαπημένοι;
 «Μήτε με τ΄ άστρι μάλωνα, μήτε με το φεγγάρι,
 μήτε με τον αυγερινό, οπού ’στε αγαπημένοι.
 Χρυσόν υγιόν εβίγλιχα στην αργυρή του κούνια».