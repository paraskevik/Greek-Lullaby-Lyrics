Κοιμήσου, βέργα μάλαμα, κοιμήσου βέργ΄ ασήμι
όπου σε στέλν' ο βασιλιάς πεσχέσι του βεζίρη.
Κοιμήσου που σου ράβουνε τα ρούχα σου στην Πόλη
και σου τ’ αποτελειώνουνε σαράντα δυο μαστόροι.
Ο ένας βάνει μάλαμα κι ο άλλος το μετάξι
κι οι άλλοι οι αποδέλοιποι τον ουρανό με τ’ άστρι.
Κοιμήσου, χαϊδεμένο μου, κι εγώ θελά σου κάμω
μαλαματένια κάμαρη και μέσα να σε βάνω.
Βάνω στις πόρτες μάλαμα, στο παραθύρι ασήμι,
στην εδική σου κάμαρη, διαμάντια και ζαφείρι.
Κοιμήσ' ανθέ της λιμονιάς, κλαδί της ματζουράνας
γαρόφαλο της Βενετιάς, τριαντάφυλλο της Σπάνιας.
Και κοιμάται το μικράκι
τ' ασημένιο σφυριχτράκι.
