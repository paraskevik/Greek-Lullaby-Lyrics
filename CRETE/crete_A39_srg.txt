Κοιμάται το παιδάκι μου πάνω στο μαξιλάρι
κι ο γύρος του προσώπου του μοιάζει σαν το φεγγάρι.
Κοιμάται το γαρίφαλο δίπλα στη μαντζουράνα
κοιμάται το παιδάκι μου με τη γλυκιά του μάνα.
Κοιμάται το παιδάκι μου κι εγώ το νανουρίζω
και λέω του παινέματα όσα κι ανε γνωρίζω.
Όντα σ' εγέννα η μάνα σου ο ήλιος εκατέβη
και σου' δώκε την ομορφιά και πάλι μετανέβη.
Λάμπει το προσωπάκι σου σαν του Πουνέντη τ' άστρο
σαν του Μαγιού το λούλουδο, το κόκκινο και τ' άσπρο.
Λάμπεις ως λάμπει ο ήλιος, ως λάμπει το φεγγάρι
ως λάμπει ο Τίμιος Σταυρός με το μαργαριτάρι.
