Νανά του βασιλιά παιδί, βασίλισσας το 'γγόνι
Να τού 'ξερ' η βασίλισσα πως έχει τέτοιο 'γγόνι
Να κάνει κούνιες αργυρές, φασκιές μαλαματένιες
Νά ’χει να το κουνούσανε σαρανταπέντε σκλάβες
Κι εκείνο δεν του έφταναν, μον' νά!
γυρεύει κι άλλες
Κοιμήσου και παρήγγειλα
στην Πόλη τα προικιά σου
Στη Βενετιά τα ρούχα σου και τα διαμαντικά σου
Ε ε ε
Κοιμήσου χαϊδεμένο μου κι εγώ σε ναναρίζω
Κι εγώ την κούνια σου κουνώ,
γλυκά να σε κοιμίσω
Ε ε ε
