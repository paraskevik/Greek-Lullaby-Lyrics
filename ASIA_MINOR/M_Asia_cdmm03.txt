[ Νάνι το σπάρτο γέννημα,
το ροδοπουλημένο
που τό χει η μάνα του ακριβό
κι ο κύρης χαϊδεμένο
Νάνι τού Μά’ το λούλουδο,
τ’ Αυγούστου το σταφύλι
Του Σεπτεμβριού το κρύο νερό
το πίνουν οι αγγέλοι ]

Νάνι το χαϊδεμένο μου
και το κολακεμένο μου
Νάνι που το νανίζανε
τρεις αδελφές κι η μάνα
Κι ακόμα δεν το φτάσανε
και πήραν του και βάγια
Βάγια μου κούνα το παιδί,
βάγια μου μέρωνέ το
Κι α σου γυρέψει και βυζί
κάθισε βύζαξε τσ
Ώστε που νά ’ρθει η μάνα του
(ν)από την κρύα βρύση
Κι από τον κρύο τον ποταμό
που πλύνει τα πανιά του
Ω! ποταμέ μου πλύνε τα
κι ήλιε μου στέγνωσέ τα
Και λυγαριά μου φουντωτή
κάτσε και δίπλωσέ τα
Νάνι το χαϊδεμένο μου
