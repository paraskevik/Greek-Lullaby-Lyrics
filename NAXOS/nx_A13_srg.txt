Έπαρε ύπνε το παιδί κι άμε το στα περβόλια
και γέμισε τα στήθη του όλο αθοί και ρόδα.
Τα ρόδα να 'ν' τση μάνας του, τα άθη του μπαμπά του
κι ένα κλωνί βασιλικό να 'ναι για τη νονά του.
Νάνι, νάνι, νάνι, νάνι
ύπνο ήσυχο να κάνει.
Να κοιμάται να μερώνει
να ξυπνά να μεγαλώνει.
Μη πατάτε, μη βροντάτε
το παιδάκι μου κοιμάται.
Νάνι να 'ρθει η μάνα σου απ' το δαφνοπόταμο
να σου φέρει λούλουδα, λούλουδα, τριαντάφυλλα
και μοσκογαρίφαλα.
Νάνι, νάνι νανάκι του
κάνει στο σεντονάκι του
νάνι νάνι και νανά
κάνουν τα καλά παιδιά.
Κοιμάται και μερώνεται, ξυπνά και μεγαλώνει
Κι ἡ μάνα του κι ο αφέντης του το κρυφοκαμαρώνει.
Κοιμάται το παιδάκι μου κι εγώ το νανουρίζω
και Το κουνώ και το κουνώ και το γλυκοκοιμίζω.
Έλα, ύπνε, μάνι-μάνι
στου παιδιού μου το κεφάλι
κι αλαφρά να το κοιμίσεις
στη ζεστή σου την αγκάλη.
Έλα, ύπνε, πάρε μού το
και μεγάλο φέρε μού το.
Νάνι, που το κοιμίζανε τρεις αδερφές κι η μάνα
νάνι που το κοιμίζανε και κείνο δεν κοιμάται
έχει τα μάτια του ανοιχτά και όλο συλλογάται.