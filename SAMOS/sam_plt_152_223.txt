Χήνα μου, άπλωσ’ τα φτερά να πλύνω του παιδιού μου, 
αϊτέ μου τα φτερούγια σου, ν’ απλώσω τ’ αγοριού μου, 
και συ, αηδόνι μου χρυσό, στην κούνια να καθίσεις, 
με την γλυκιά σου τη φωνή να μου το νανουρίσεις. 
Και σαν το ιδείς να κοιμηθεί, τα μάτια του να κλείσει, 
τρέξε τον ύπνο φώναξε να μου το σεργιανίσει. 
Έλα, Ύπνε, και πάρε το, παν’ το στα περιβόλια, 
και γέμισε τους κόρφους του τριαντάφυλλα και ρόδα. 
Τα ρόδα θα είν’ της μάνας του και τ’ άνθη του κυρού του, 
και τα χρυσά τριαντάφυλλα θανά είναι του νονού του.  
