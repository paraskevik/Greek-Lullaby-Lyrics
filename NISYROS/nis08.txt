Κοιμήσου κόρη μου γλυκειά, κι’ η μοίρα σου δουλεύγει
και το καλό σου ριζικό σου κουβαλεί και φέρνει,
μέλιν αφ’ τα μελίσσια σου φόλας αφ’ το μαντρί σου.
Νάννι του Ρήγα το παιδί του βασιλιά τ αγγόνι
και της κυρά βασίλισσας το πετροχιλιδόνι.
Νάννι που το κοιμίζανεν εννιά 'δερφές και μάνα
και πάλε δεν το φτάνασιν πήραν και παραμάνα.
Νάννι που του παράγγειλα χρυσόν ποξιά στην Πόλι
και θα του τον κεντήσουσιν του βασιλιά η κόρη.
Νάννι που του παράγγειλα στην Χιον το πάπλωμάν του
νάχη στην μέσην αετό στον γύρον τ όνομάν του.
Νάννι του που να κοιμηθή και πάλι να ξυπνήση
τον άϊ τάφον του Χριστού να πα να προσκύνηση.
Κοιμήθου και παράγγειλα στην Πόλιν τα καλά σου
στη Βενετιάν τα ρούχα σου και τα διαμαντικά σου.
Ο ύπνος τρέφει το μωρό κι’ αυγή το μεγαλώνει
κι’ ό παντοδύναμος Θεός το καλοξημερώνει.
Κοιμήθου αρφανόν παιδί γιατί αν εξυπνήσης
θα δης για την αρφάνια σου και δάκρυα θα χύσης.
Κοιμήθου αρφανόν παιδί γιατί ο ύπνος μόνο
να θεραπεύγη ημπορεί των αρφανών τον πόνο.
Κοιμάται το τριαντάφυλλο κοντά στην μαντζουράνα
να κοιμηθή ο γιόκας μου με την γλυκειάν του μάνα.
