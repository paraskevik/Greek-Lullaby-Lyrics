Κοιμήσου, αγγονάκι μου, κλείσε τα βλέφαρά σου
και η γιαγιά σου ξάγρυπνά εις τα προσκέφαλά σου.
Κοιμήσου, αγάπη μου γλυκειά, μες στ’ άργυρό βαβάλι1
κ’ εγώ θα στέκομ’ άγρυπνη στ άσπρο σου προσκεφάλι.
Κοιμού, που σαν χαμογελάς ο ήλιος ανατέλλει,
κι' αν κλάψουν τα ματάκια σου πάει και βασιλεύει.
Κοιμήσου, το κοράκι μου, που να το δω μεγάλη,
στη μέση μες στην εκκλησιάν, με νυφικό στεφάνι.
Κοιμήσου, λουλουδάκι μου, βλαστέ της κρεβατίνας,
και πορτοκάλι τής Συρίας και μήλο της Αθήνας.
Κοιμήσου, αγαπημένη μου, βουλή των αφεντάδω(ν),
κι’ αλεσιδάκιν αργυρόν των νιών πραματευτάδω(ν).
Να ’χα σαπούνι από την Χιο, να είχα και πεσκίρι,
για να λουστεί η αγγόνη μου νυφούλα σαν θα γίνει.
Εμέναν η αγγονούλα μου άρχοντα θε να πάρει
κι’ ο ήλιος κι’ ο αυγερινός θα μπουν πρωτοκουμπάροι.
Εμέναν η αγγονούλα μου είν’ ουρανός με τ άστρα,
Αγιά-Σοφιά με τον κουμπέ κ’ η Πόλη με τα κάστρα.

