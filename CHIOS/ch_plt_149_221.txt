Να μου το πάρεις, Ύπνε μου, τρεις βίγλες θα του βάλω, 
τρεις βίγλες, τρεις βιγλάτορες, κι οι τρεις αντρειωμένοι. 
Βάλλω τον ήλιο στα βουνά, τον αετό στους κάμπους, 
τον κυρ Βοριά το δροσερό ανάμεσα πελάγου. 
Ο Ήλιος εβασίλεψεν, ο αιτός αποκοιμήθη, 
κι ο κυρ Βοριάς ο δροσερός στης μάνας του πηγαίνει. 
«Γιέ μ’ πού ’σουν χτες, πού ’σουν προχτές , πού ’σουν την άλλη νύχτα; 
Μήνα με τ’ άστρι μάλωνες, μήνα με το φεγγάρι, 
μήνα με τον αυγερινό που ’μεστ’ αγαπημένοι;» 
«Μήτε με τ’ άστρι μάλωνα μήτε με το φεγγάρι, 
μήτε με τον αυγερινό, οπού ’στ’ αγαπημένοι. 
Χρυσόν υγιόν εβίγλιζα στην αργυρή του κούνια».  
