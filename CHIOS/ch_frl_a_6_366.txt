Να μου το πάρεις, ύπνε μου, τρεις βίγλες θα του βάλω· 
τρεις βίγλες, τρεις βιγλάτορες, κι οι τρεις ανδρειωμένοι. 
Βάλλω τον ήλιον στα βουνά, τον αετόν στους κάμπους, 
τον κυρ-Βορεά, τον δροσερόν, ανάμεσα πελάγου. 
Ο ήλιος εβασίλεψεν, αετός αποκοιμήθει, 
κι ο κυρ-Βορεάς, ο δροσερός, στης μάνας του υπάγει. 
«Υιέ μου, που ήσουν χθες, προχθές; Που ήσουν την άλλη νύχτα; 
Μήνα με τ’ άστρι μάλωνες, μήνα με το φεγγάρι, 
μήνα με τον αυγερινόν, που είμεστ’ αγαπημένοι; » 
«Μήτε με τ’ άστρι μάλωνα, μήτε με το φεγγάρι, 
μήτε με τον αυγερινόν, που είστ’ αγαπημένοι· 
χρυσόν υιόν εβίγλιζα στην αργυρή του κούνια ». 

